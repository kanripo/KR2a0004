# -*- mode: mandoku-view -*-
#+TITLE: 史記正義
#+DATE: 2015-09-23 09:41:22
#+PROPERTY: JUAN 84
<pb:KR2a0004_WYG_084-1a>¶
欽定四庫全書¶
　史記正義卷八十四¶
　　　　　　　　　　　　唐　張守節　撰¶
屈原賈生列傳第二十四　　史記八十四¶
屈原者名平楚之同姓也(屈景昭皆楚之族王逸云楚/王始都是生子瑕受屈為卿)¶
(因以/為氏)為楚懐王左徒(蓋今在左右/拾遺之類)博聞彊志明於治亂¶
&KR0570;於辭令入則與王圖議國事以出號令出則接遇賔¶
客應對諸侯王甚任之上官大夫與之同列争寵而心¶
<pb:KR2a0004_WYG_084-1b>¶
害其能懐王使屈原造為憲令屈平屬草藁而未定上¶
官大夫見而欲奪之(王逸云上/官靳尚)屈平不與因讒之曰王¶
使屈平為令衆莫不知每一令出平伐其功曰以為非¶
我莫能為也王怒而䟽屈平屈平疾王聴之不聰也讒¶
謟之蔽明也邪曲之害公也方正之不容也故憂愁幽¶
思而作離騷離騷者猶離憂也夫天者人之始也父母¶
者人之本也人窮則反本故勞苦倦極未嘗不呼天也疾¶
痛慘怛(上七感反下丁逹/反慘毒也怛痛也)朱嘗不呼父母也屈平正道¶
<pb:KR2a0004_WYG_084-2a>¶
直行(寒孟/反)竭忠盡智以事其君讒人間之可謂窮矣信¶
而見疑忠而被謗能無怨乎屈平之作離騷蓋自怨生¶
也國風好色而不淫小雅怨誹而不亂(非方/畏反)若離騷者¶
可謂兼之矣上稱帝嚳下道齊桓中述湯武以刺世事¶
明道徳之廣崇治亂之條貫靡不畢見其文約其辭㣲¶
其志潔其行亷其稱文小而其指極大舉類邇而見義¶
逺其志潔故其稱物芳其行亷故死而不容自踈濯淖¶
汙泥之中蟬蜕於濁穢(蜕音税去皮/也又他卧反)以浮游塵埃之外¶
<pb:KR2a0004_WYG_084-2b>¶
不獲世之滋垢皭然泥而不滓者也推此志也雖與日¶
月爭光可也(言屈平之仕濁世去其汚垢在塵埃之外/推此志意雖與日月争其光明斯亦可矣)¶
屈平既絀其後秦欲伐齊齊與楚從親(上足/松反)惠王患之¶
乃令張儀詳去秦厚幣委質事楚曰秦甚憎齊齊與楚¶
從親楚誠能絶齊秦願獻商於之地六百里楚懐王貪¶
而信張儀遂絶齊使使如秦受地張儀詐之曰儀與王¶
約六里不聞六百里楚使怒去歸告懐王懐王怒大興¶
師伐秦秦發兵擊之大破楚師於丹陽斬首八萬(丹晹/今歧)¶
<pb:KR2a0004_WYG_084-3a>¶
(江故/城)虜楚將屈匄遂取楚之漢中地(梁/州)懐王乃悉發國¶
中兵以深入擊秦戰於藍田魏聞之襲楚至鄧楚兵懼¶
自秦歸而齊竟怒不救楚楚大困明年秦割漢中地與¶
楚以和楚王曰不願得地願得張儀而甘心焉張儀聞¶
乃曰以一儀而當漢中地臣請往如楚如楚又因厚幣¶
用事者臣靳尚而設詭辯於懐王之寵姬鄭袖懐王竟¶
聴鄭袖復釋去張儀是時屈平既疏不復在位使於齊¶
顧反諫懐王曰何不殺張儀懐王悔追張儀不及其後¶
<pb:KR2a0004_WYG_084-3b>¶
諸侯共擊楚大破之殺其將唐昧(昧莫/暮反)時秦昭王與楚¶
㛰欲與懐王會懐王欲行屈平曰秦虎狼之國不可信¶
不如無行懐王稚子子蘭勸王行奈何絶秦歡懐王卒¶
行入武關秦伏兵絶其後因留懐王以求割地懐王怒¶
不聴亡走趙趙不内復之秦竟死於秦而歸葬長子頃¶
襄王立以其弟子蘭為令尹楚人既咎子蘭以勸懐王¶
入秦而不反也屈平既嫉之雖放流睠顧楚國繋心懐王¶
不忘欲反冀幸君之一悟俗之一改也其存君興國而¶
<pb:KR2a0004_WYG_084-4a>¶
欲反覆之一篇之中三致志焉然終無可奈何故不可¶
以反卒以此見懐王之終不悟也人君無愚智賢不肖¶
莫不欲求忠以自為舉賢以自佐然亡國破家相隨屬¶
而聖君治國累世而不見者其所謂忠者不忠而所謂¶
賢者不賢也懐王以不知忠臣之分故内惑於鄭袖外¶
欺於張儀疏屈平而信上官大夫令尹子蘭兵挫地削¶
亡其六郡身客死於秦為天下笑此不知人之禍也易¶
曰井泄不食為我心惻可以汲王明並受其福王之不¶
<pb:KR2a0004_WYG_084-4b>¶
明豈足福哉(言楚王不明忠臣豈是/受福故屈原懐沙自沉)令尹子蘭聞之大¶
怒卒使上官大夫短屈原於頃襄王頃襄王怒而遷¶
之屈原至於江濵被髪行吟澤畔顔色憔悴形容枯槁¶
漁父見而問之曰子非三閭大夫歟何故而至此屈原¶
曰舉世混濁而我獨清衆人皆醉而我獨醒是以見放¶
漁父曰夫聖人者不凝滯於物而能與世推移舉世混¶
濁何不随其流而掦其波衆人皆醉何不餔其糟而啜¶
其醨何故懐瑾握瑜而自令見放為屈原曰吾聞之新¶
<pb:KR2a0004_WYG_084-5a>¶
沐者必彈冠新浴者必振衣人又誰能以身之察察受¶
物之汶汶者乎寜赴常流而葬乎江魚腹中耳又安能¶
以皓皓之白而䝉世之温蠖乎乃作懐沙之賦其辭曰¶
陶陶孟夏&KR0006;草木莾莾(莫古/反)傷懐永哀&KR0006;汨徂南土眴¶
&KR0006;窈窕孔静幽墨(孔甚墨無聲言江南山髙澤深/視之眴野甚清浄歎無人聲)寃結¶
紆軫&KR0006;離愍之長鞠撫情効志&KR0006;俛詘以自抑刓方以¶
為圜兮常度未替易初本由&KR0006;君子所鄙(本常也鄙耻/也言人遭世)¶
(不道變易初行違/離常道君子所鄙)章畫職墨&KR0006;前度未改内直質重&KR0006;¶
<pb:KR2a0004_WYG_084-5b>¶
大人所盛巧匠不斵&KR0006;敦察其揆正𤣥文幽處&KR0006;矇謂¶
之不章離婁㣲睇&KR0006;瞽以為無明(睇田帝/反盻也)變白而為黒¶
&KR0006;倒上以為下鳯皇在笯&KR0006;雞雉翔舞(應瑞圗云黄帝/問天老曰鳯鳥)¶
(何如天老曰鳥鴻而鱗後蛇頸而魚尾龍文而龜身燕/頷而雞啄首戴徳頸掲義背負仁心入信翼侯順履正)¶
(尾繫武小音金大音/鼔延頸奮翼五備舉)同糅玉石兮一槩而相量夫黨人¶
之鄙妬&KR0006;羌不知吾所臧(羌音/彊)任重載盛&KR0006;䧟滯而不¶
濟懐瑾握瑜&KR0006;窮不得余所示邑犬羣吠&KR0006;吠所怪也¶
誹駿疑桀&KR0006;固庸態也文質䟽内&KR0006;衆不知吾之異采¶
<pb:KR2a0004_WYG_084-6a>¶
材樸委積兮莫知余之所有重仁襲義兮謹厚以為豐¶
重華不可牾兮孰知余之從容古固有不並兮豈知其¶
故也湯禹乆逺兮邈不可慕也懲違改忿兮抑心而自¶
彊離湣而不遷兮願志之有象進路北次兮(北次/將就)日昧¶
昧其將暮含憂虞哀兮限之以大故亂曰浩浩沅湘兮¶
(説文云沅水出牂牁東北流入江湘水出零陵縣/海山北至入江按二水皆經岳州而入大江也)分流¶
汨兮脩路幽拂兮道逺忽兮曽唫恒悲兮永歎慨兮世¶
既莫吾知兮人心不可謂兮懐情抱質兮獨無匹兮伯¶
<pb:KR2a0004_WYG_084-6b>¶
樂既殁兮驥將焉程兮人生有命兮各有所錯兮定心¶
廣志余何畏懼兮曾傷爰哀永歎喟兮世溷不吾知心¶
不可謂兮知死不可讓兮願勿愛兮明以告君子兮吾¶
將以為類兮(按類例也以為忠/臣不事亂君之例)於是懐石遂自投汨羅¶
以死(故羅縣城在岳州相隂縣東北六十里春秋時羅/子國秦置長沙郡而為縣也按縣北有汨水及屈)¶
(原廟續齊諧記云屈原以五月五日投汨羅而死楚人/哀之每於此日以筒貯米投水祭之漢建武中長沙區)¶
(回白日忽見一人自稱三閭大夫謂囘曰聞君常見祭/甚善但常年所遺並蛟龍所竊今若有惠可以練樹葉)¶
(塞上以五色絲轉縳之此物蛟龍所憚回依其言世人/五月五日竹㯶并帶五色絲及練葉皆汨羅之遺風)¶
<pb:KR2a0004_WYG_084-7a>¶
屈原既死之後楚有宋玉唐勒景差之徒者皆好辭而¶
以賦見稱然皆祖屈原之從容辭令終莫敢直諫其後¶
楚日以削數十年竟為秦所滅自屈原沈汨羅後百有¶
餘年漢有賈生為長沙王太𫝊過湘水投書以弔屈原¶
賈生名誼雒陽人也年十八以能誦詩屬書聞於郡中¶
吳廷尉為河南守聞其秀才(顔云秀羙也應劭云/避光武諱改蔑才也)召置¶
門下甚幸愛孝文皇帝初立聞河南守呉公治平為天¶
下第一故與李斯同邑而常學事焉乃徴為廷尉廷尉¶
<pb:KR2a0004_WYG_084-7b>¶
乃言賈生年少頗通諸子百家之書文帝召以為博士¶
是時賈生年二十餘最為少每詔令議下諸老先生不¶
能言賈生盡為之對人人各如其意所欲出諸生於是¶
乃以為能不及也孝文帝説之超遷一嵗中至大中夫¶
夫賈生以為漢興至孝文二十餘年天下和洽而固當¶
改正朔易服色法制度定官名興禮樂乃悉草具其事¶
儀法色尚黄數用五(漢文帝時黄龍見/成紀故改為土也)為官名悉更秦¶
之法孝文帝初即位謙讓未遑也諸律令所更定及列¶
<pb:KR2a0004_WYG_084-8a>¶
侯悉就國其説皆自賈生發之於是天子議以為賈生¶
任公卿之位絳灌東陽侯馮敬之屬盡害之(絳灌周勃/灌嬰也東)¶
(陽侯張相加馮敬/時為御史大夫)乃短賈生曰雒陽之人年少初學専¶
欲擅權紛亂諸事於是天子後亦疏之不用其議乃以¶
賈生為長沙王太𫝊賈生既辭往行聞長沙卑濕自以¶
夀不得長又以適去意不自得及渡湘水為賦以弔屈¶
原其辭曰共承嘉惠兮俟罪長沙側聞屈原兮自沈汨羅造¶
託湘流兮敬弔先生遭世㒺極兮乃隕厥身嗚呼哀哉逢¶
<pb:KR2a0004_WYG_084-8b>¶
時不祥鸞鳯伏竄兮鴟梟翺翔闒茸尊顯兮讒䛕得志¶
賢聖逆曵兮方正倒植世謂伯夷貪兮謂盗跖亷莫邪¶
為頓兮鈆刀為銛于嗟嚜嚜兮生之無故斡棄周鼎兮¶
而寶康瓠騰駕罷牛兮驂蹇驢(罷音/皮)驥垂兩耳兮服鹽¶
車章甫薦屨兮漸不可乆嗟苦先生兮獨離此咎訊曰¶
己矣國其莫我知獨堙鬱兮其誰語鳯漂漂其髙遰兮¶
夫固自縮而逺去襲九淵之神龍兮沕深潛㠯自珍彌¶
融爚(顧野王云彌逺也融明也爚光也/没深藏以自彌逺明光以𨼆處也)以𨼆處兮夫豈¶
<pb:KR2a0004_WYG_084-9a>¶
從螘與蛭螾(言寜投水合神龍豈/陸葬從蟻與蛭蚓)所貴聖人之神徳兮¶
逺濁世而自藏使騏驥可得係羈兮豈云異夫犬羊(使/騏)¶
(驥可得係縳羈絆則與犬羊無異責屈原不/去濁世以藏隱其文如纂也驥千里馬)般紛紛其離¶
此尤兮亦夫子之辜也瞝九州而相君兮何必懐此都¶
也鳯皇翔于千仞之上兮覽徳輝焉下之見細徳之險¶
㣲兮揺増翮逝而去之(揺動也増加也言見細徳之人/又有險難㣲起則合加動羽翮)¶
(逺道而/去之)彼尋常之汙瀆兮豈能容吞舟之魚横江湖之¶
鱣鱏兮固將制於螻蟻賈生為長沙王太𫝊(漢文帝年/表云吳芮)¶
<pb:KR2a0004_WYG_084-9b>¶
(之元孫差襲長沙王也𫝊為長沙靖王差之二年也括/地志云吳芮故城在潭州長沙縣東南三百里賈誼宅)¶
(在縣南三十歩湘水記云誼宅中有一井誼所穿極小/而深上歛下大其状如壺傍冇一扃脚石床容一人坐)¶
(形流古制相/承云誼所坐)三年有鴞飛入賈生舎止於坐隅楚人命¶
鴞曰服賈生既以適居長沙長沙卑溼自以為夀不得¶
長傷悼之乃為賦以自廣其辭曰單閼之嵗兮(閼烏/曷反)四¶
月孟夏庚子日施兮服集予舎止于坐隅貎甚間暇異¶
物來集兮私怪其故發書占之兮䇿言其度(發䇿數之/書占其度)¶
(驗/)曰野鳥入處兮主人将去請問于服兮予去何之吉¶
<pb:KR2a0004_WYG_084-10a>¶
乎告我凶言其菑(音/災)淹數之度兮語予其期服乃歎息¶
舉首奮翼口不能言請對以臆(協韻/音憶)萬物變化兮固無¶
休息斡流而遷兮或推而還形氣轉續兮化變而嬗沕¶
穆無窮兮胡可勝言(沕音/勿)禍兮福所倚(於犧反/依也)福兮禍¶
所伏憂喜聚門兮吉凶同域(言禍福相因/吉凶不定)彼吳彊大兮¶
夫差㠯敗越棲會稽兮句踐霸世斯游遂成兮卒被五¶
刑𫝊説胥靡兮乃相武丁夫禍之與福兮何異紏纆命¶
不可説兮孰知其極水激則旱兮矢激則逺萬物回薄¶
<pb:KR2a0004_WYG_084-10b>¶
兮振蕩相轉雲蒸雨降兮錯繆相紛大専槃物兮坱軋¶
無垠(坱烏朗反/軋於黠反)天不可與慮兮道不可與謀遲數有命¶
兮惡識其時且夫天地為爐兮造化為工隂陽為炭兮¶
萬物為銅合㪚消息兮安有常則千變萬化兮未始有¶
極忽然為人兮何足控摶化為異物兮又何足患小知¶
自私兮賤彼貴我通人大觀兮物無不可貪夫徇財兮¶
列士殉名夸者死權兮品庶馮生(馮音/慿)怵迫之徒兮或¶
趨西東大人不曲兮億變齊同拘士繋俗兮攌如囚拘¶
<pb:KR2a0004_WYG_084-11a>¶
至人遺物兮獨與道俱衆人或或兮好惡積意(意合韻/音憶)¶
真人淡漠兮獨與道息釋知遺形兮超然自喪寥廓忽¶
荒兮與道翺翔乘流則逝兮得坻則止縱軀委命兮不¶
私與已其生若浮兮其死若休澹乎若深淵之静汜乎¶
若不繋之舟不以生故自寶兮養空而游徳人無累兮¶
知命不憂細故慸葪兮何足以疑(慸刃邁反/葪如邁反)後嵗餘賈¶
生徴見孝文帝方受釐坐宣室上因感鬼神事而問鬼¶
神之本賈生因具道所以然之状至夜半文帝前席既¶
<pb:KR2a0004_WYG_084-11b>¶
罷曰吾乆不見賈生自以為過之今不及也居頃之拜¶
賈生為梁懐王太𫝊梁懐王文帝之少子愛而好書故¶
令賈生𫝊之文帝復封淮南厲王子四人皆為列侯賈¶
生諫以為患之興自此起矣賈生數上疏言諸矦或連¶
數郡非古之制可稍削之文帝不聴居數年懐王騎墮¶
馬而死無後賈生自傷為𫝊無状哭泣嵗餘亦死賈生¶
之死時年三十三矣及孝文崩孝武皇帝立舉賈生之¶
孫二人至郡守而賈嘉最好學世世其家與余通書至¶
<pb:KR2a0004_WYG_084-12a>¶
孝昭時列為九卿¶
太史公曰余讀離騷天問招魂哀郢悲其志適長沙觀¶
屈原所自沈淵未甞不垂涕想見其為人及見賈生弔¶
之又怪屈原以彼其材游諸侯何國不容而自令若是¶
讀服鳥賦同死生輕去就又爽然自失矣¶
　¶
　¶
　¶
<pb:KR2a0004_WYG_084-12b>¶
　¶
　¶
　¶
　¶
　¶
　¶
　¶
　史記正義巻八十四¶

