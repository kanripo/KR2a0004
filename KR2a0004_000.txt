# -*- mode: mandoku-view; -*-
#+TITLE: 史記正義
#+DATE: 2015-08-24 22:19:25.658022
#+PROPERTY: ID KR2a0004
#+PROPERTY: BASEEDITION WYG    
#+PROPERTY: JUAN 提要
<pb:KR2a0004_WYG_000-1a>¶
欽定四庫全書¶
　史記正義一百三十卷¶
　　提要¶
　　　　臣等謹案史記正義一百三十卷唐張守節¶
　　　　撰守節始末未詳據此書所題則其官為諸¶
　　　　王侍讀率府長史也是書據自序三十卷晁¶
　　　　公武陳振孫二家所錄則作二十卷盖其標¶
　　　　字列註亦如索隠後人散入句下已非其舊¶
<pb:KR2a0004_WYG_000-1b>¶
　　　　至明代監本採附集觧索𨼆之後更多所删¶
　　　　節失其本㫖如守節所長在于地理故自序¶
　　　　曰郡國城邑委曲詳明而監本于周本紀子¶
　　　　帶立為王句下脱左傳云周與鄭人蘇忿生¶
　　　　十二邑温其一也十七字秦本紀反秦于淮¶
　　　　南句下脫楚淮北之地盡入于秦九字項羽¶
　　　　本紀項王自立為西楚霸王句下脫孟康云¶
　　　　舊名江陵為南楚吴為東楚彭城為西楚十¶
<pb:KR2a0004_WYG_000-2a>¶
　　　　九字吕后本紀吕平為扶栁侯句下脫漢扶¶
　　　　栁縣也有澤七字孝景本紀遂西圍梁句下¶
　　　　脫梁孝王都睢陽今宋州九字立楚元王子¶
　　　　平陸侯句下脫應劭云平陸西河縣八字孝¶
　　　　武本紀見五畤句下脫或曰在雍州雍縣南¶
　　　　孟康云畤者神靈上帝也十八字晉世家是¶
　　　　為晉侯句下脫其城南半入州城中削為坊¶
　　　　城牆北半見在十七字趙世家吾國東有河¶
<pb:KR2a0004_WYG_000-2b>¶
　　　　薄洛之水句下脫案安平縣屬定州也八字¶
　　　　餓死沙邱宫句下脫括地志云趙武靈王墓¶
　　　　在蔚州靈邱縣東三十里應說是也二十三¶
　　　　字韓世家得封于韓原句下脫古今地名云¶
　　　　韓武子食采于韓原故城也十六字淮隂侯¶
　　　　列傳家在伊廬句下脫韋昭及括地志皆說¶
　　　　之也十字貨殖列傳殷人都河西句下脫盤¶
　　　　庚都殷墟地屬河西也十字周人都河南句¶
<pb:KR2a0004_WYG_000-3a>¶
　　　　下脫周自平王以後都洛陽九字自序戹困¶
　　　　鄱句下脫漢末陳蕃子逸為魯相改音反田¶
　　　　褒魯記曰靈帝末汝南陳子游為魯相陳蕃¶
　　　　子也國人為諱而改焉三十九字又如秦本¶
　　　　紀樗里疾相韓句下此本作福昌縣東十四¶
　　　　里監本脫十四里三字貨殖傳夫燕亦勃碣¶
　　　　之間句下此本作碣石渤海在西北監本脫¶
　　　　北字又守節徴引故實頗為賅博故自序曰¶
<pb:KR2a0004_WYG_000-3b>¶
　　　　古典幽微竊探其美而監本夏本紀臯陶作¶
　　　　士句下脫士若大理卿也六字于是䕫行樂¶
　　　　句下脱若今太常卿也六字周本紀作臩命¶
　　　　句下脫應劭云太僕周穆王所置盖大御衆¶
　　　　僕之長中大夫也二十一字以應為太后養¶
　　　　地句下脫太后秦昭之母宣太后芉氏十一¶
　　　　字秦始皇本紀為我遺鎬池君句下脫張晏¶
　　　　云武王居鎬鎬池君則武王也伐商故神云¶
<pb:KR2a0004_WYG_000-4a>¶
　　　　始皇荒淫若紂矣今武王可伐矣三十二字¶
　　　　叙論孝明皇帝句下脫班固典引云後漢明¶
　　　　帝永平十七年詔問班固太史遷贊語中寕¶
　　　　有非耶班固上表陳秦過失及賈誼言奏之¶
　　　　四十二字項羽本紀㑹稽守句下脫守音狩¶
　　　　景帝中二年七月更郡守為太守十六字孝¶
　　　　景本紀伐馳道樹殖蘭池句下脫案馳道天¶
　　　　子道秦始皇作之丈而樹十四字孝武本紀¶
<pb:KR2a0004_WYG_000-4b>¶
　　　　是時上求神君句下脫漢武帝故事云起柏¶
　　　　梁臺以處神君長陵女子也先是嫁為人妻¶
　　　　生一男數嵗死女子悼痛之嵗中亦死而靈¶
　　　　宛若祠之遂聞言宛若為生民人多往請福¶
　　　　說家人小事有騐平原君亦事之至後子孫¶
　　　　尊貴及上即位太后延于宫中祭之聞其言¶
　　　　不見其人至是神君求出為營柏梁臺舍之¶
　　　　初霍去病微時自禱神君及見其形自修飾¶
<pb:KR2a0004_WYG_000-5a>¶
　　　　欲與去病交接去病不肯謂神君曰吾以神¶
　　　　君精潔故齋戒祈福今欲婬此非也自絶不¶
　　　　復往神君慚之乃去也一百七十字見安期¶
　　　　生句下脫列仙傳云安期生瑯琊阜鄉亭人¶
　　　　也賣藥海邊秦始皇請語三夜賜金數千萬¶
　　　　出于阜鄉亭皆置去留書以赤玉舄一重為¶
　　　　報曰後千嵗求我于蓬萊山下五十九字李¶
　　　　少君病死句下脫漢書起居注云李少君将¶
<pb:KR2a0004_WYG_000-5b>¶
　　　　去武帝夢與共登嵩髙山半道有使乗龍時¶
　　　　從雲中云太一請少君帝謂左右将舍我去¶
　　　　矣數月而少君病死又𤼵棺看唯衣冠在也¶
　　　　六十一字史寛舒受其方句下脫姓史名寛¶
　　　　舒五字禮書疏房牀第句下脫疎謂窓也四¶
　　　　字律書其于十二支為丑句下脫徐廣曰此¶
　　　　中闕不說大吕及丑也案此下闕文或一本¶
　　　　云丑者紐也言陽氣在上未降萬物厄紐未¶
<pb:KR2a0004_WYG_000-6a>¶
　　　　敢出也四十一字天官書氐為天根句下脫¶
　　　　星經云氐四星為露寝聴朝所居其占明大¶
　　　　則臣下奉度合誠圖云氐為宿宫也三十一¶
　　　　字其内五星五帝坐句下脫羣下從謀也五¶
　　　　字楚世家伐申過鄧句下脫服䖍云鄧曼姓¶
　　　　也七字趙世家事有所止句下脫為人君止¶
　　　　于仁為人臣止于敬為人子止于孝為人父¶
　　　　止于慈與國人交止于信三十一字封㢘頗¶
<pb:KR2a0004_WYG_000-6b>¶
　　　　為信平君句下脫言篤信而平和也七字韓¶
　　　　世家公何不為韓求質于楚句下脫質子蟣¶
　　　　虱四字又脫公叔嬰知秦楚不以蟣虱為事¶
　　　　必以韓合于秦楚王聴入質子于韓二十六¶
　　　　字又脫次下云知秦楚不以蟣虱為事重明¶
　　　　脫不字十七字田叔列傳相常從入苑中句¶
　　　　下脫堵牆也三字田蚡列傳其春武安侯病¶
　　　　句下脫然夫子作春秋依夏正九字衞将軍¶
<pb:KR2a0004_WYG_000-7a>¶
　　　　列傳平陽人也句下脫漢書云其父鄭季河¶
　　　　東平陽人以縣吏給事平陽侯之家也二十¶
　　　　三字至守節于六書五音至為詳審故書首¶
　　　　有論字例論音例二條而監本于周本紀懼¶
　　　　太子釗之不任句下脫釗音招又古堯反任¶
　　　　而針反十一字秦始皇本紀彗星復見句下¶
　　　　脫復扶富反見行見反八字以𤼵縣卒句下¶
　　　　脫子忽反下同五字佐弋竭句下脫弋音翊¶
<pb:KR2a0004_WYG_000-7b>¶
　　　　三字二十人皆梟首句下脫梟古堯反懸首¶
　　　　于木上曰梟十一字體觧軻以徇句下脫紅¶
　　　　賣反三字東収遼東而王之句下脫王于放¶
　　　　反四字故歸其質子句下脫質音致三字衣¶
　　　　服旌旄節旗句下脫旌音精旄音毛旗音其¶
　　　　九字祇誦功徳句下脫祇音脂三字赭其山¶
　　　　句下脫赭音者三字僕射周青臣句下脫音¶
　　　　夜二字上樂以刑殺為威句下脫五孝反三¶
<pb:KR2a0004_WYG_000-8a>¶
　　　　字二世紀以安邊境句下脫音竟二字敘論¶
　　　　為君討賊句下脫于偽反三字項羽本紀将¶
　　　　秦軍為前行句下脫胡郎反三字髙祖本紀¶
　　　　時時冠之正義音館句下脫下同二字孝景¶
　　　　紀天下乂安句下脫乂音魚廢反五字龍&KR0008;¶
　　　　拔墮句下脫徒果反三字攀龍胡&KR0008;號句下¶
　　　　脫户髙反下同五字為且用事㤗山句下脫¶
　　　　為于偽反将為封禪也九字鄭世家段出奔¶
<pb:KR2a0004_WYG_000-8b>¶
　　　　鄢句下脫音偃二字田叔列傳喜游諸公句¶
　　　　下脫喜許記反諸公謂丈人行也十一字其¶
　　　　他一兩字之出入殆千有餘條尤不可毛舉¶
　　　　茍非震澤王氏刋本具存無由知監本之妄¶
　　　　删也¶
#+PROPERTY: JUAN 目録
<pb:KR2a0004_WYG_000-9a>¶
欽定四庫全書¶
　史記正義目錄¶
　帝紀¶
　　卷一　　　　　　　　史記一¶
　　　五帝¶
　　卷二　　　　　　　　史記二¶
　　　夏¶
　　卷三　　　　　　　　史記三¶
<pb:KR2a0004_WYG_000-9b>¶
　　　殷¶
　　卷四　　　　　　　　史記四¶
　　　周¶
　　卷五　　　　　　　　史記五¶
　　　秦昭襄王¶
　　　莊襄王¶
　　卷六　　　　　　　　史記六¶
　　　秦始皇帝¶
<pb:KR2a0004_WYG_000-10a>¶
　　　二世皇帝¶
　　卷七　　　　　　　　史記七¶
　　　項羽¶
　　卷八　　　　　　　　史記八¶
　　　漢髙祖¶
　　卷九　　　　　　　　史記九¶
　　　吕太后¶
　　卷十　　　　　　　　史記十¶
<pb:KR2a0004_WYG_000-10b>¶
　　　孝文帝¶
　　卷十一　　　　　　　史記十一¶
　　　孝景帝¶
　　卷十二　　　　　　　史記十二¶
　　　孝武帝¶
　年表¶
　　卷一　　　　　　　　史記十三¶
　　　三代世表¶
<pb:KR2a0004_WYG_000-11a>¶
　　卷二　　　　　　　　史記十四¶
　　　十二諸侯年表¶
　　卷三　　　　　　　　史記十五¶
　　　六國年表¶
　　卷四　　　　　　　　史記十六¶
　　　秦楚之際月表¶
　　卷五　　　　　　　　史記十七¶
　　　漢興以来諸侯年表¶
<pb:KR2a0004_WYG_000-11b>¶
　　卷六　　　　　　　　史記十八¶
　　　髙祖功臣侯年表¶
　　卷七　　　　　　　　史記十九¶
　　　惠景閒侯者年表¶
　　卷八　　　　　　　　史記二十¶
　　　建元以来侯者年表¶
　　卷九　　　　　　　　史記二十一¶
　　　建元以来王子侯者年表¶
<pb:KR2a0004_WYG_000-12a>¶
　　卷十　　　　　　　　史記二十二¶
　　　漢興以来将相名臣年表¶
　八書¶
　　卷一　　　　　　　　史記二十三¶
　　　禮書¶
　　卷二　　　　　　　　史記二十四¶
　　　樂書¶
　　卷三　　　　　　　　史記二十五¶
<pb:KR2a0004_WYG_000-12b>¶
　　　律書¶
　　卷四　　　　　　　　史記二十六¶
　　　厯書¶
　　卷五　　　　　　　　史記二十七¶
　　　天官書¶
　　卷六　　　　　　　　史記二十八¶
　　　封禪書¶
　　卷七　　　　　　　　史記二十九¶
<pb:KR2a0004_WYG_000-13a>¶
　　　河渠書¶
　　卷八　　　　　　　　史記三十¶
　　　平準書¶
　世家¶
　　卷一　　　　　　　　史記三十一¶
　　　吴太伯¶
　　卷二　　　　　　　　史記三十二¶
　　　齊太公¶
<pb:KR2a0004_WYG_000-13b>¶
　　卷三　　　　　　　　史記三十三¶
　　　魯周公¶
　　卷四　　　　　　　　史記三十四¶
　　　燕召公¶
　　卷五　　　　　　　　史記三十五¶
　　　管蔡¶
　　卷六　　　　　　　　史記三十六¶
　　　陳把¶
<pb:KR2a0004_WYG_000-14a>¶
　　卷七　　　　　　　　史記三十七¶
　　　衞康叔¶
　　卷八　　　　　　　　史記三十八¶
　　　宋微子¶
　　卷九　　　　　　　　史記三十九¶
　　　普¶
　　卷十　　　　　　　　史記四十¶
　　　楚¶
<pb:KR2a0004_WYG_000-14b>¶
　　卷十一　　　　　　　史記四十一¶
　　　越王句踐¶
　　卷十二　　　　　　　史記四十二¶
　　　鄭¶
　　卷十三　　　　　　　史記四十三¶
　　　趙¶
　　卷十四　　　　　　　史記四十四¶
　　　魏¶
<pb:KR2a0004_WYG_000-15a>¶
　　卷十五　　　　　　　史記四十五¶
　　　韓¶
　　卷十六　　　　　　　史記四十六¶
　　　田敬仲完¶
　　卷十七　　　　　　　史記四十七¶
　　　孔子¶
　　卷十八　　　　　　　史記四十八¶
　　　陳涉¶
<pb:KR2a0004_WYG_000-15b>¶
　　卷十九　　　　　　　史記四十九¶
　　　外戚¶
　　卷二十　　　　　　　史記五十¶
　　　楚元王¶
　　卷二十一　　　　　　史記五十一¶
　　　荆燕¶
　　卷二十二　　　　　　史記五十二¶
　　　齊悼惠王¶
<pb:KR2a0004_WYG_000-16a>¶
　　卷二十三　　　　　　史記五十三¶
　　　蕭相國¶
　　卷二十四　　　　　　史記五十四¶
　　　曹相國¶
　　卷二十五　　　　　　史記五十五¶
　　　留侯¶
　　卷二十六　　　　　　史記五十六¶
　　　陳丞相¶
<pb:KR2a0004_WYG_000-16b>¶
　　卷二十七　　　　　　史記五十七¶
　　　絳侯¶
　　卷二十八　　　　　　史記五十八¶
　　　梁孝王¶
　　卷二十九　　　　　　史記五十九¶
　　　五宗¶
　　卷三十　　　　　　　史記六十¶
　　　三王¶
<pb:KR2a0004_WYG_000-17a>¶
　列傳¶
　　卷一　　　　　　　　史記六十一¶
　　　老子　　莊子　　伯夷¶
　　卷二　　　　　　　　史記六十二¶
　　　管晏¶
　　卷三　　　　　　　　史記六十三¶
　　　申不害　　　　　韓非¶
　　卷四　　　　　　　　史記六十四¶
<pb:KR2a0004_WYG_000-17b>¶
　　　司馬穰苴¶
　　卷五　　　　　　　　史記六十五¶
　　　孫武　　　　　　吴起¶
　　卷六　　　　　　　　史記六十六¶
　　　伍子胥¶
　　卷七　　　　　　　　史記六十七¶
　　　仲尼弟子¶
　　卷八　　　　　　　　史記六十八¶
<pb:KR2a0004_WYG_000-18a>¶
　　　商君鞅¶
　　卷九　　　　　　　　史記六十九¶
　　　蘇秦¶
　　卷十　　　　　　　　史記七十¶
　　　張儀　　　　　　陳軫¶
　　　犀首¶
　　卷十一　　　　　　　史記七十一¶
　　　樗里子　　　　　甘茂¶
<pb:KR2a0004_WYG_000-18b>¶
　　　甘羅¶
　　卷十二　　　　　　　史記七十二¶
　　　穰侯¶
　　卷十三　　　　　　　史記七十三¶
　　　白起　　　　　　王翦¶
　　卷十四　　　　　　　史記七十四¶
　　　孟軻　　　　　　淳于髠¶
　　　慎到　　　　　　騶奭¶
<pb:KR2a0004_WYG_000-19a>¶
　　　荀卿¶
　　卷十五　　　　　　　史記七十五¶
　　　孟甞君¶
　　卷十六　　　　　　　史記七十六¶
　　　平原君　　　　　虞卿¶
　　卷十七　　　　　　　史記七十七¶
　　　信陵君¶
　　卷十八　　　　　　　史記七十八¶
<pb:KR2a0004_WYG_000-19b>¶
　　　春申君¶
　　卷十九　　　　　　　史記七十九¶
　　　范睢　　　　　　蔡澤¶
　　卷二十　　　　　　　史記八十¶
　　　樂毅¶
　　卷二十一　　　　　　史記八十一¶
　　　㢘頗　　　　　　藺相如¶
　　　趙奢　　　　　　李牧¶
<pb:KR2a0004_WYG_000-20a>¶
　　卷二十二　　　　　　史記八十二¶
　　　田單¶
　　卷二十三　　　　　　史記八十三¶
　　　魯仲連　　　　　鄒陽¶
　　卷二十四　　　　　　史記八十四¶
　　　屈原　　　　　　賈誼¶
　　卷二十五　　　　　　史記八十五¶
　　　吕不韋¶
<pb:KR2a0004_WYG_000-20b>¶
　　卷二十六(刺客/)　　　　史記八十六¶
　　　曹沫　　　　　　専諸¶
　　　豫讓　　　　　　聶政¶
　　　荆軻¶
　　卷二十七　　　　　　史記八十七¶
　　　李斯¶
　　卷二十八　　　　　　史記八十八¶
　　　䝉恬¶
<pb:KR2a0004_WYG_000-21a>¶
　　卷二十九　　　　　　史記八十九¶
　　　張耳　　　　　　陳餘¶
　　卷三十　　　　　　　史記九十¶
　　　魏豹　　　　　　彭越¶
　　卷三十一　　　　　　史記九十一¶
　　　黥布¶
　　卷三十二　　　　　　史記九十二¶
　　　淮隂侯¶
<pb:KR2a0004_WYG_000-21b>¶
　　卷三十三　　　　　　史記九十三¶
　　　韓王信　　　　　盧綰¶
　　卷三十四　　　　　　史記九十四¶
　　　田儋　　　　　　田横¶
　　卷三十五　　　　　　史記九十五¶
　　　樊噲　　　　　　酈商¶
　　　夏侯嬰　　　　　灌嬰¶
　　卷三十六　　　　　　史記九十六¶
<pb:KR2a0004_WYG_000-22a>¶
　　　張蒼　　　　　　周昌¶
　　　任敖　　　　　　申屠嘉¶
　　　韋賢　　　　　　魏相¶
　　　邴吉　　　　　　黄霸¶
　　　韋𤣥成　　　　　匡衡¶
　　卷三十七　　　　　　史記九十七¶
　　　酈食其　　　　　陸賈¶
　　　朱建¶
<pb:KR2a0004_WYG_000-22b>¶
　　卷三十八　　　　　　史記九十八¶
　　　傅寛　　　　　　靳歙¶
　　　周緤¶
　　卷三十九　　　　　　史記九十九¶
　　　劉敬　　　　　　叔孫通¶
　　卷四十　　　　　　　史記一百¶
　　　季布　　　　　　欒布¶
　　卷四十一　　　　　　史記一百一¶
<pb:KR2a0004_WYG_000-23a>¶
　　　𡊮盎　　　　　　&KR1007;錯¶
　　卷四十二　　　　　　史記一百二¶
　　　張釋之　　　　　馮唐¶
　　卷四十三　　　　　　史記一百三¶
　　　石奮　　　　　　衞綰¶
　　　直不疑　　　　　周文¶
　　　張叔¶
　　卷四十四　　　　　　史記一百四¶
<pb:KR2a0004_WYG_000-23b>¶
　　　田叔(子仁/)　　　　任安¶
　　卷四十五　　　　　　史記一百五¶
　　　倉公¶
　　卷四十六　　　　　　史記一百六¶
　　　吴王濞¶
　　卷四十七　　　　　　史記一百七¶
　　　竇嬰　　　　　　田蚡¶
　　　灌夫¶
<pb:KR2a0004_WYG_000-24a>¶
　　卷四十八　　　　　　史記一百八¶
　　　韓安國¶
　　卷四十九　　　　　　史記一百九¶
　　　李廣¶
　　卷五十　　　　　　　史記一百十¶
　　　匈奴¶
　　卷五十一　　　　　　史記一百十一¶
　　　衞青¶
<pb:KR2a0004_WYG_000-24b>¶
　　卷五十二　　　　　　史記一百十二¶
　　　公孫𢎞　　　　　主父偃¶
　　卷五十三　　　　　　史記一百十三¶
　　　南越尉佗¶
　　卷五十四　　　　　　史記一百十四¶
　　　東越¶
　　卷五十五　　　　　　史記一百十五¶
　　　朝鮮¶
<pb:KR2a0004_WYG_000-25a>¶
　　卷五十六　　　　　　史記一百十六¶
　　　西南夷¶
　　卷五十七　　　　　　史記一百十七¶
　　　司馬相如¶
　　卷五十八　　　　　　史記一百十八¶
　　　淮南厲王　　　　淮南王安¶
　　　衡山王¶
　　卷五十九(循吏/)　　　　史記一百十九¶
<pb:KR2a0004_WYG_000-25b>¶
　　　孫叔敖　　　　　子産¶
　　　公儀休　　　　　石奢¶
　　　李離¶
　　卷六十　　　　　　　史記一百二十¶
　　　汲黯　　　　　　鄭當時¶
　　卷六十一(儒林/)　　　　史記一百二十一¶
　　　申生　　　　　　轅固生¶
　　　韓生　　　　　　伏勝¶
<pb:KR2a0004_WYG_000-26a>¶
　　　董仲舒　　　　　胡母生¶
　　卷六十二(酷吏/)　　　　史記一百二十二¶
　　　郅都　　　　　　甯成¶
　　　周陽由　　　　　趙禹¶
　　　張湯　　　　　　義縦¶
　　　王温舒　　　　　楊僕¶
　　　減宣　　　　　　杜周¶
　　卷六十三　　　　　　史記一百二十三¶
<pb:KR2a0004_WYG_000-26b>¶
　　　大宛¶
　　卷六十四(游俠/)　　　　史記一百二十四¶
　　　朱家　　　　　　劇孟¶
　　　郭觧¶
　　卷六十五(佞幸/)　　　　史記一百二十五¶
　　　鄧通　　　　　　韓嫣¶
　　　李延年¶
　　卷六十六(滑稽/)　　　　史記一百二十六¶
<pb:KR2a0004_WYG_000-27a>¶
　　　淳于髠　　　　　優孟¶
　　　優旃　　　　　　東方朔¶
　　　東郭先生　　　　王先生¶
　　　西門豹¶
　　卷六十七(日者/)　　　　史記一百二十七¶
　　　司馬季主¶
　　卷六十八　　　　　　史記一百二十八¶
　　　龜䇿¶
<pb:KR2a0004_WYG_000-27b>¶
　　卷六十九(貨殖/)　　　　史記一百二十九¶
　　　范蠡　　　　　　子貢¶
　　　白圭　　　　　　猗頓¶
　　　卓氏　　　　　　程鄭¶
　　　宛孔氏　　　　　師史¶
　　　任氏¶
　　卷七十　　　　　　　史記一百三十¶
　　　太史公自序¶
<pb:KR2a0004_WYG_000-28a>¶
　　　　帝紀十二卷¶
　　　　年表十卷¶
　　　　八書八卷¶
　　　　世家三十卷¶
　　　　列傳七十卷¶
#+PROPERTY: JUAN 序
<pb:KR2a0004_WYG_000-29a>¶
史記正義序¶
史記者漢太史公司馬遷作遷生龍門耕牧河山之陽¶
南遊江淮講學齊魯之郡紹太史繼春秋括文魯史而¶
包左氏國語采世本戰國䇿而摭楚漢春秋貫紬經傳¶
旁搜史子上起軒轅下暨天漢作十二本紀帝王興廢¶
悉詳三十世家君國存亡畢著八書贊隂陽禮樂十表¶
定代系年封七十列傳忠臣孝子之誠備矣筆削冠於¶
史籍題目足以經邦裴駰服其善序事理辯而不華質¶
<pb:KR2a0004_WYG_000-29b>¶
而不俚其文直其事核不虚美不隠惡故謂之實録自¶
劉向揚雄皆稱良史之才况墳典湮滅簡册闕遺比之¶
春秋言辭古質方之兩漢文省理幽守節涉學三十餘¶
年六籍九流地里蒼雅銳心觀採評史漢詮衆訓釋而¶
作正義郡國城邑委曲申明古典幽㣲竊探其美索理¶
允愜次舊書之㫖兼音觧注引致傍通凡成三十卷名¶
曰史記正義𤼵揮膏盲之辭思濟滄溟之海未敢侔諸¶
秘府冀訓詁而齊流庶貽厥子孫世疇兹史于時嵗次¶
<pb:KR2a0004_WYG_000-30a>¶
丙子開元二十四年八月殺青斯竟諸王侍讀宣義郎¶
守右清道率府長史張守節上¶
#+PROPERTY: JUAN 論例諡法觧
<pb:KR2a0004_WYG_000-31a>¶
史記正義論例諡法觧¶
　　　論史例¶
古者帝王右史記言左史記事言為尚書事為春秋太¶
史公兼之故名曰史記并採六家雜說以成一史備論¶
君臣父子夫妻長幼之序天地山川國邑名號殊俗物¶
類之品也太史公作史記起黄帝髙陽髙辛唐堯虞舜夏¶
殷周秦訖于漢武帝天漢四年合二千四百一十三年¶
作本紀十二象嵗十二月也作表十象天之剛柔十日¶
<pb:KR2a0004_WYG_000-31b>¶
以記封建世代終始也作書八象一嵗八節以記天地¶
日月山川禮樂也作世家三十象一月三十日三十輻¶
共一轂以記世禄之家輔弼股肱之臣忠孝得失也作¶
列傳七十象一行七十二日言七十者舉全數也餘二¶
日象閏餘也以記王侯将相英賢略立功名於天下可¶
序列也合百三十篇象一嵗十二月及閏餘也而太史¶
公作此五品廢一不可以統理天地勸奨箴誡為後之¶
楷模也¶
<pb:KR2a0004_WYG_000-32a>¶
　　　論注例¶
史記文與古文尚書同者則取孔安國注若與伏生尚¶
書同者則用鄭𤣥王肅馬融所釋與三傳同者取杜元¶
凱服䖍何休賈逵范甯等注與三禮論語孝經同者則¶
取鄭𤣥馬融王肅之注與韓詩同者則取毛傳鄭箋等¶
釋與周易同者則依王氏之注與諸子諸史雜書及先¶
儒觧釋善者而裴駰並引為注又徐中散作音訓校集¶
諸本異同或義理可通者稱一本云又一本云自是别¶
<pb:KR2a0004_WYG_000-32b>¶
記異文裴氏亦引之為注¶
　　　論字例¶
史漢文字相承已乆若恱字作說閑字作間智字作知¶
汝字作女早字作蚤後字作后既字作溉勑字作飭制¶
字作剬此之般流緣古少字通共用之史漢本有此古字¶
者乃為好本程邈變篆為𨽻楷則有常後代作文隨時¶
改易衛宏官書數體吕忱或字多竒鍾王等家以能為¶
法致令楷文改變非復一端咸著秘書傳之厯代又字¶
<pb:KR2a0004_WYG_000-33a>¶
體乖日乆其黼黻之字法從黹(丁履/反)今之史本則有從¶
耑(音/端)秦本紀云天子賜孝公&KR0008;&KR0008;鄒誕生音甫弗而鄒¶
氏之前史本已從耑矣如此之類並即依行不可更改¶
若其黿鼉從龜辭従舌覺學従與泰恭従小匱匠従走¶
巢薻従果耕籍從禾席下為帶美下為大裒下為衣極¶
下為㸃析旁著片惡上安西餐側出頭離邉作禹此之¶
等類例直是訛字寵(勑勇/反)字為鍚(音/陽)以支(章侈/反)代文(問/分)¶
(反/)将旡混無若兹之流便成兩失¶
<pb:KR2a0004_WYG_000-33b>¶
　　　論音例¶
史文與傳諸書同者劉氏並依舊本為音至如太史公¶
改五帝本紀便章百姓便程東作便程南譌便程西成¶
便在伏物咸依見字讀之太史變尚書文者義理特美¶
或訓意改其古澀何煩如劉氏依尚書舊音斯例盖多¶
不可具錄著在正義隨文音之君子宜詳其理庶明太¶
史公之達學也然則先儒音字比方為音至魏秘書孫¶
炎始作反音又未甚切今並依孫反音以𫝊後學鄭康¶
<pb:KR2a0004_WYG_000-34a>¶
成云其始書之也倉卒無字或以音類比方假借為之¶
趣於近之而已受之者非一邦之人其鄉同言異字同¶
音異於兹遂生輕重訛謬矣然方言差别固自不同河¶
北江南㝡為鉅異或失在浮清或帶於重濁今之取捨¶
冀除兹弊夫質有精麤謂之好惡(並如/字)心有愛憎稱為¶
好惡(並去/聲)當體則名譽(音/預)情乖則曰毁譽(音/餘)自壊(乎怪/反)¶
壊徹(上音自/怪)㫁(徒緩反自/去離也)刀㫁(端管反以刀/割令相去也)耶(也奢反/未審之)¶
(辭/也)也(亦且反助/句之語也)復(音伏又扶/富反重也)過(古卧反/越度也)觧(核買反/自散也)間(紀/莧)¶
<pb:KR2a0004_WYG_000-34b>¶
(反隟/也)畜(許又/反)畜(許六反/養也)先(蘇前/反)仙(屑然/反)尤(羽求/反)侯(胡溝/反)¶
治持(並音直/之反)之(止而/反)脂砥祗(並音㫖/夷反)惟維遺唯(並音以/住反)¶
怡貽頤詒(並音與/之反)夷寅彛姨(並音以/脂反)私(息脂/反)綏雖睢荾¶
(並音息/遺反)偲司伺絲(並音巨/攴反)巵枝祗肢(並音章/移反)祇歧(並音/巨支)¶
(反/)其期旗棊踑(並音渠/之反)祈頎旂㡬畿(並音渠/希反)僖熙嬉嘻¶
(並音許/其反)希晞睎稀(並音虛/㡬反)霏妃菲騑(並音芳/非反)飛非扉(並/音)¶
(匪肥/反)尸屍蓍(並音式/脂反)詩(書之/反)巾(居人/反)斤䈥(舉欣/反)篇偏(並/音)¶
(芳連/反)穿(詳連/反)里李裏(並音良/止反)至贄(並脂/利反)志(之吏/反)利涖(並/力)¶
<pb:KR2a0004_WYG_000-35a>¶
(至/反)吏(力置/反)寺嗣飼(並辭/吏反)字牸(並侯/置反)自(疾二/反)置致躓鷙(並/陟)¶
(利/反)器(去冀/反)氣(去既/反)亟(去吏/反)冀穊(几利/反)既(居未/反)覆(敷救反/又敷福)¶
(反/)副(敷救/反)富鍑(並府/副反)若斯清濁實亦難分博學碩材乃¶
有甄異此例極廣不可具言庶後學士幸留意焉¶
　　　音字例¶
文或相似音或有異一字單錄乃恐致疑兩字連文檢¶
尋稍易若音上字言上别之所音下字乃復書下有長¶
句在文中湏音則題其字¶
<pb:KR2a0004_WYG_000-35b>¶
　　　𤼵字例¶
古書字少假借盖多字或數音觀義㸃𤼵皆依平上去¶
入若𤼵平聲毎従寅起又一字三四音者同聲異喚一¶
處共𤼵恐難辯别故略舉四十二字如字初音者皆為¶
正字不湏㸃𤼵¶
畜(許六反養也又許救反/六畜也又他六反聚也)從(訟容反隨也又縱容反南/北長也又但容反又子勇)¶
(反相勸也又従用反侍/從也又足用反恣也)數(色具反歴數述數也又色五/反次第也又色角反頻也)¶
傳(逐戀反書傳也又逐全反/相付也又張戀反驛也)卒(子律反卒終也又蒼忽/反急也尊忽反兵人也)¶
<pb:KR2a0004_WYG_000-36a>¶
(字體各别不/辨故發之也)辟(君也徴也又頻亦反罪也開也疋亦反/邪也又疋䜴反諭也又音避隠也又普)¶
(見反辟/歴也)施(書移反張也又式䜴反/與也又羊䜴反延也)間(紀閑反隟也又紀/莧反間也又莧間)¶
(反静/也)射(蛇夜反射也又/成亦反音石)夏(胡馬反禹號也又胡嫁反春/夏也又格雅反陽夏縣也)¶
復(符富反重也又音伏/也又音福徐役之也)重(直拱反尊也直龍反/疊也又直用反累也)適(聖石/反寛)¶
(也又丁歴反夭也又張/革反責也又音敵當也)汜(音祀水在成臯又音凡邑名/在襄城又孚劒反為水在定)¶
(陶髙帝即位處也又音/夷楚人呼土為汜橋)樂(音岳謂音樂也又音洛歡也/又孚五教反好也情願也)¶
覆(敷富反盖也又/敷福反再也)恐(曲用反疑也又/兵拱反懼也)惡(烏各反麤也又/烏路反憎也又)¶
(音烏謂/於何也)㫁(端管反有物割截也又叚緩反/自相分也又端亂反匿疑事也)觧(佳買反除/結縛也又)¶
<pb:KR2a0004_WYG_000-36b>¶
(核買反散也又佳債反/怠墯也又核詐反縫觧)㡬(音機庶㡬也又音祈近也又/音記亦冀望字也又音紀録)¶
(也/)過(光卧反度也罪過也又/音戈經過也度前也)率(所律反平例也率伏也/又音類也又音刷徐廣)¶
(云率即歛也又音/色類反将帥也)屈(丘勿反曲也又君勿反姓/也又羣勿反盡也强也)上(時讓/反位)¶
(也元在牧之上又/時掌反自下而上)王(于方反人主也又于放反覇王/也又盛也又張丈反長上也)藉¶
(才昔反名藉也又薦藉/也又租夜反即借也)培(勃回反補也又/蒲内反板也)勝(音升又/式證反)難¶
(乃丹反艱也/乃旦反危也)使(所里反又/所吏反)相(息羊反又/息匠反)沈(針甚反又針/禁反又直今)¶
(反又沈禁/反厭没也)任(入今反又/入禁反)棺(音官又古玩反又/古患反歛之也)造(曹早反/此到反)¶
(至/也)妻(七低反/切帝反)費(非味反用也又音佖/邑也扶及反姓也)¶
<pb:KR2a0004_WYG_000-37a>¶
　　　諡法觧¶
惟周公旦太公望開嗣王業建功于牧野終将𦵏乃制¶
諡遂叙諡法諡者行之迹號者功之表(古者有大功則/賜之善號以為)¶
(稱/也)車服者位之章也是以大行受大名細行受細名行¶
出於已名生於人(名謂/號諡)¶
　　　　民無能名神(不名/一善)¶
　　　　一徳不懈簡(一不/委曲)¶
　　　　靖民則法皇(靖/安)¶
<pb:KR2a0004_WYG_000-37b>¶
　　　　平易不訾簡(不信/訾毁)¶
　　　　徳象天地帝(同於/天帝)¶
　　　　尊賢貴義恭(尊事賢人/□貴義士)¶
　　　　仁義所往王(民往/歸之)¶
　　　　敬事供上恭(供奉/也)¶
　　　　立志及衆公(志無/私也)¶
　　　　尊賢敬讓恭(敬有徳/讓有功)¶
　　　　執應八方侯(所執行八/方應之)¶
<pb:KR2a0004_WYG_000-38a>¶
　　　　既過能改恭(言自/知)¶
　　　　賞慶刑威君(能行/四者)¶
　　　　執事堅固恭(守正/不移)¶
　　　　從之成羣君(民從/之)¶
　　　　愛民長弟恭(順長/接弟)¶
　　　　揚善賦簡聖(所稱得人所善/得實所賦得簡)¶
　　　　執禮御賔恭(迎待/賔也)¶
　　　　敬賔厚禮聖(厚於/禮)¶
<pb:KR2a0004_WYG_000-38b>¶
　　　　芘親之闕恭(修徳以/益之)¶
　　　　照臨四方明(以明/照之)¶
　　　　尊賢讓善恭(不専已善/推於人)¶
　　　　譖訴不行明(逆知之/故不行)¶
　　　　威儀悉備欽(威則可畏/儀則可象)¶
　　　　經緯天地文(成其/道)¶
　　　　大慮静民定(思樹/惠)¶
　　　　道徳博聞文(無不/知)¶
<pb:KR2a0004_WYG_000-39a>¶
　　　　純行不爽定(行一/不傷)¶
　　　　學勤好問文(不恥/下問)¶
　　　　安民大慮定(以慮/安民)¶
　　　　慈惠愛民文(惠以/成政)¶
　　　　安民法古定(不失/舊意)¶
　　　　愍民惠禮文(惠而/有禮)¶
　　　　辟地有徳襄(取人/以義)¶
　　　　賜民爵位文(與同/升)¶
<pb:KR2a0004_WYG_000-39b>¶
　　　　甲胄有勞襄(亟征/伐)¶
　　　　綏柔士民徳(安民以居/安士以事)¶
　　　　小心畏忌僖(思所/當忌)¶
　　　　剛彊直理武(剛無欲强不屈/懐忠恕正曲直)¶
　　　　質淵受諫釐(深故/能愛)¶
　　　　諫争不威徳(不以威/拒諌)¶
　　　　有罰而還釐(知難/而退)¶
　　　　威彊敵徳武(與有徳/者敵)¶
<pb:KR2a0004_WYG_000-40a>¶
　　　　温柔賢善懿(性純/淑)¶
　　　　克定禍亂武(以兵往/故能定)¶
　　　　心能制義度(制事/得宜)¶
　　　　刑民克服武(法以王民/能使服)¶
　　　　聰明叡哲獻(有通知/之聰)¶
　　　　夸志多窮武(大志行兵/多所窮極)¶
　　　　知質有聖獻(有所通/而無敵)¶
　　　　安民立政成(政以/安定)¶
<pb:KR2a0004_WYG_000-40b>¶
　　　　五宗安之孝(五世/之宗)¶
　　　　淵源流通康(性無/忌)¶
　　　　慈惠愛親孝(周愛/族親)¶
　　　　温柔好樂康(好豐年/勤民事)¶
　　　　秉徳不回孝(順於徳/而不違)¶
　　　　安樂撫民康(無四方/之虞)¶
　　　　協時肇厚孝(協合/肇始)¶
　　　　合民安樂康(富而/教之)¶
<pb:KR2a0004_WYG_000-41a>¶
　　　　執心克荘齊(能自/嚴)¶
　　　　布徳執義穆(故穆/穆)¶
　　　　資輔就共齊(資輔佐/而共成)¶
　　　　中情見貎穆(性公/露)¶
　　　　甄心動懼頃(甄/精)¶
　　　　容儀恭美昭(有儀可象/行恭可美)¶
　　　　敏以敬慎頃(疾於所/慎敬)¶
　　　　昭徳有勞昭(能勞/謹)¶
<pb:KR2a0004_WYG_000-41b>¶
　　　　柔徳安衆靖(成衆/使安)¶
　　　　聖聞周達昭(聖聖/通合)¶
　　　　恭已鮮言靖(恭已正身/少言而中)¶
　　　　治而無眚平(無災/罪也)¶
　　　　寛樂令終靖(性寛樂義/以善自終)¶
　　　　執事有制平(不任/意)¶
　　　　威徳剛武圉(禦亂/患)¶
　　　　布剛治紀平(施之/政事)¶
<pb:KR2a0004_WYG_000-42a>¶
　　　　彌年夀考胡(乆/也)¶
　　　　由義而濟景(用義/而成)¶
　　　　保民耆艾胡(六十曰耆/七十曰艾)¶
　　　　耆意大慮景(耆强/也)¶
　　　　布義行剛景(以剛/行義)¶
　　　　追補前過剛(勤善以/補過)¶
　　　　清白守節貞(行清白/執志固)¶
　　　　猛以剛果威(猛則少寛/果敢行)¶
<pb:KR2a0004_WYG_000-42b>¶
　　　　大慮克就貞(能大慮非/正而何)¶
　　　　猛以彊果威(强甚/於剛)¶
　　　　不隠無屈貞(恒然/無私)¶
　　　　彊義訅正威(問正言/無邪)¶
　　　　辟土服逺桓(以武/正定)¶
　　　　治典不殺祁(秉常/不哀)¶
　　　　克敬動民桓(敬以/使之)¶
　　　　大慮行節孝(言成/其節)¶
<pb:KR2a0004_WYG_000-43a>¶
　　　　辟土兼國桓(兼人故/啓土)¶
　　　　治民克盡使(克盡無/恩惠)¶
　　　　能思辯衆元(别之使/各有次)¶
　　　　好和不争安(生而/少㫁)¶
　　　　行義說民元(民說/其義)¶
　　　　道徳純一思(道大而/徳一)¶
　　　　始建國都元(非善之長/可以始之)¶
　　　　大省兆民思(大親民/而不殺)¶
<pb:KR2a0004_WYG_000-43b>¶
　　　　主義行徳元(以義為主/行徳故)¶
　　　　外内思索思(言求/善)¶
　　　　聖善周聞宣(聞謂所聞/善事也)¶
　　　　追悔前過思(思而/能改)¶
　　　　兵甲亟作莊(以數征/為嚴)¶
　　　　行見中外慤(表/裏)¶
　　　　叡圉克服荘(通邊圉/使能服)¶
　　　　状古述今譽(立言/之稱)¶
<pb:KR2a0004_WYG_000-44a>¶
　　　　勝敵志强荘(不撓/故勝)¶
　　　　昭功寕民商(明有/功者)¶
　　　　死於原野荘(非嚴何/以死難)¶
　　　　克殺秉政夷(秉政不/任賢)¶
　　　　屢征殺伐荘(以嚴/釐之)¶
　　　　安心好静夷(不爽/改)¶
　　　　武而不遂荘(武功/不成)¶
　　　　執義揚善徳(稱人/之善)¶
<pb:KR2a0004_WYG_000-44b>¶
　　　　柔質慈民惠(知其/性)¶
　　　　慈仁短折懐(短未六十/折未三十)¶
　　　　愛民好與惠(與謂/施)¶
　　　　述義不克丁(不能/成義)¶
　　　　夙夜警戒敬(敬身/急戒)¶
　　　　有功安民烈(以武/立功)¶
　　　　秉徳尊業烈¶
　　　　合善典法敬(非敬何/以善之)¶
<pb:KR2a0004_WYG_000-45a>¶
　　　　剛克為伐翼(伐功/也)¶
　　　　剛徳克就肅(成其敬/使為終)¶
　　　　思慮深處翼(小心/翼翼)¶
　　　　執心決㫁肅(言嚴/果)¶
　　　　外内貞復白(正而復/𦂳始)¶
　　　　不生其國聲(生於/外家)¶
　　　　不勤成名靈(任本性不/見賢惠齊)¶
　　　　未家短折傷(未家/未娶)¶
<pb:KR2a0004_WYG_000-45b>¶
　　　　死而志成靈(志事不/吝命)¶
　　　　愛民好治戴(好民/治)¶
　　　　死見神能靈(有鬼不/為厲)¶
　　　　典禮不愆戴(無/過)¶
　　　　亂而不損靈(不能以/治損亂)¶
　　　　短折不成殤(有知而/夭殤)¶
　　　　好祭鬼怪靈(凟鬼神/不致逺)¶
　　　　隠拂不成隠(不以隠括/改其性)¶
<pb:KR2a0004_WYG_000-46a>¶
　　　　極知鬼神靈(其智能/聦徹)¶
　　　　不顯尸國隠(以間/主國)¶
　　　　見美堅長隠(美過/其令)¶
　　　　殺戮無辜厲¶
　　　　官人應實知(能官/人)¶
　　　　愎佷遂過刺(去諌曰愎/反是曰佷)¶
　　　　肆行勞祀悼(放心勞於淫/祀言不修徳)¶
　　　　不思忘愛刺(忘其愛/己者)¶
<pb:KR2a0004_WYG_000-46b>¶
　　　　年中早夭悼(年不/稱志)¶
　　　　蚤孤短折哀(早未知/人事)¶
　　　　恐懼從處悼(從處言/險圮)¶
　　　　恭仁短折哀(體恭質仁/功未施)¶
　　　　凶年無榖荒(不務/耕稼)¶
　　　　好變動民躁(數移/徙)¶
　　　　外内従亂荒(家不治/官不治)¶
　　　　不悔前過戾(知而/不改)¶
<pb:KR2a0004_WYG_000-47a>¶
　　　　好樂怠政荒(淫於聲樂/怠於政事)¶
　　　　怙威肆行醜(肆意/行威)¶
　　　　在國遭憂愍(仍多/太喪)¶
　　　　壅遏不通幽(弱損/不凌)¶
　　　　在國逢囏愍(兵冦/之享)¶
　　　　蚤孤鋪位幽(鋪位即/位而卒)¶
　　　　禍亂方作愍(國無政/動長亂)¶
　　　　動祭亂常幽(易神/之班)¶
<pb:KR2a0004_WYG_000-47b>¶
　　　　使民悲傷愍(苛政/賊害)¶
　　　　柔質愛諫慧(以虚/受人)¶
　　　　貞心大度匡(心正而/用祭少)¶
　　　　名實不爽質(不傷言/相應)¶
　　　　徳正應和莫(正其徳/應其信)¶
　　　　温良好樂長(言其人可/好可樂)¶
　　　　施勤無私類(無私唯/義所在)¶
　　　　慈和徧服順(能使人皆/服其慈和)¶
<pb:KR2a0004_WYG_000-48a>¶
　　　　思慮果逺明(自任多/近於専)¶
　　　　博聞多能憲(雖多能不/至於大道)¶
　　　　嗇於賜與愛(言貪/恡)¶
　　　　滿志多窮惑(自足者/必不惑)¶
　　　　危身奉上忠(險不/辭難)¶
　　　　思慮不爽厚(不差所/思而得)¶
　　　　克威捷行魏(有威而/敏行)¶
　　　　好内逺禮煬(朋淫於家/不奉禮)¶
<pb:KR2a0004_WYG_000-48b>¶
　　　　克威惠禮魏(雖威不/逆禮)¶
　　　　去禮逺衆煬(不率禮/不親長)¶
　　　　教誨不倦長(以道/教之)¶
　　　　内外賔服正(言以正/服之)¶
　　　　肇敏行成直(始疾行成/言不深)¶
　　　　彰義揜過堅(明義以/盖前過)¶
　　　　疏逺繼位紹(非其弟/過得之)¶
　　　　華言無實夸(恢/誕)¶
<pb:KR2a0004_WYG_000-49a>¶
　　　　好㢘自克節(自勝其/清飲)¶
　　　　逆天虐民抗(背尊大/而逆之)¶
　　　　好更改舊易(變故/改常)¶
　　　　名與實爽繆(言名美/而實傷)¶
　　　　愛民在刑克(道之以政/齊之以法)¶
　　　　擇善而從比(比方善/而從之)¶
　　　　除殘去虐湯¶
隠哀也景武也施徳為文除惡為武辟地為襄服逺為¶
<pb:KR2a0004_WYG_000-49b>¶
桓剛克為僖施而不成為宣惠無内徳為平亂而不損¶
為靈由義而濟為景餘皆象也(以其所為諡/象其事行)和㑹也勤¶
勞也尊修也爽傷也肇始也怙恃也享祀也胡大也秉¶
順也就㑹也錫與也典常也肆放也康虚也叡聖也惠¶
愛也綏安也堅長也耆彊也考成也周至也懐思也武¶
法也布施也敏疾也速也載事彌文以前周書諡法周¶
代君王並取作諡故全寫一篇以傳後學¶
漢書地理志云本秦京師為内史(顔師古云京師天子/所居畿内也秦并天)¶
<pb:KR2a0004_WYG_000-50a>¶
(下改立郡縣而京畿所統時號内史言其在内以别於/諸郡守也百官表云内史周官秦因之掌治京師景帝)¶
(二年分置左内史右内史武帝太初元年更名京兆尹/左内史名馮翊主爵中尉秦官掌列侯景帝六年更名)¶
(都尉武帝太初元年更名右扶風治/内史與左馮翊京兆尹是為三輔也)¶
秦地於天官東井輿鬼之分壄其界自𢎞農故闗以西¶
京兆扶風馮翊北地上郡西河安定天水隴西南有巴¶
蜀廣漢犍為武都西有金城武威張掖酒泉敦煌又西¶
南有䍧牱越巂益州¶
魏地觜觿參之分壄其界自髙陵以東盡河東河内南¶
<pb:KR2a0004_WYG_000-50b>¶
有陳留及汝南之召陵㶏彊新汲西華長平潁川之舞¶
陽郾陵河南之開封中牟陽武酸棗卷(卷去/權反)¶
周地栁七星張之分壄今之河南洛陽榖城平隂偃師¶
鞏緱氏¶
韓地角亢氐之分壄韓分晉得南陽郡及潁川之父城¶
定陵襄城潁陽潁隂長社陽翟郟東接汝南西接𢎞農¶
得新安宜陽鄭今河南之新鄭及成臯滎陽潁川之崇¶
髙城陽¶
<pb:KR2a0004_WYG_000-51a>¶
趙地昴畢之分壄趙分晉得趙國北有信都真定常山¶
又得涿郡之髙陽莫州鄉東有廣平鉅鹿清河河間又¶
得渤海郡之東平舒中邑文安東州成平章武河以北¶
也南至浮水繁陽内黄斥丘西有太原定襄雲中五原¶
上黨¶
燕地尾箕之分壄召公封於燕後三十六世與六國俱¶
稱王東有漁陽右北平遼西遼東西有上谷代郡鴈門¶
南有涿郡之易容城范陽北有新成故安涿縣良鄉新¶
<pb:KR2a0004_WYG_000-51b>¶
昌及渤海之安次樂浪𤣥菟亦宜屬焉¶
齊地虚危之分壄東有菑川東萊瑯耶髙宻膠東南有¶
㤗山城陽北有千乗清河以南渤海之髙樂髙城重合¶
陽信西有濟南平原¶
魯地奎婁之分壄東至東海南有泗水至淮得臨淮之¶
下相睢陵僮取慮¶
宋地房心之分壄今之沛梁楚山陽濟隂東平及東郡¶
之湏昌夀張今之睢陽¶
<pb:KR2a0004_WYG_000-52a>¶
衞地營室東壁之分壄今之東郡及魏郡之黎陽河内¶
之野王朝歌¶
楚地翼軫之分壄今之南郡江夏零陵桂陽武陵長沙¶
及漢中汝南郡後陳魯屬焉¶
吴地斗牛之分壄今之㑹稽九江丹陽豫章廬江廣陵¶
六安臨淮郡¶
粤地牽牛婺女之分壄今之蒼梧鬱林合浦交阯九真南¶
海日南¶
<pb:KR2a0004_WYG_000-52b>¶
　(以前是戰國時諸國界域及相侵伐犬牙/深入然亦不能委細故略記之用知大略)¶
